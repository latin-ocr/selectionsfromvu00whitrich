, .““3.-.-.--.-----’---
”’ ’ 1 MAGHABAEORUM--MATTHEUS 47 ’

VI. 1 -13.

¹ Attendite ne iustitiam uestram faciatis coram hominibus
ut uideamini ab eis: alioquin mercedem non habebitis apud
Patrem uestrum qui in caelis est.

² Cum ergo facies elemosynam, noli tuba canere ante te,
sicut hypocritae faciunt 1n synagogis et in uicis ut honorifi-
centur ab hominibus: amen dico uobis, receperunt mercedem
suam. ³ Te autem faciente elemosynam nesciat sinistra
tua quid faciat dextera tua: 4 ut sit elemosyna tua in
abscondito: et Pater tuus qui uidet in abscondito reddet
tibi.

⁵ Et cum oratis non eritis sicut hypocritae, qui amant in
synagogis et in angulis platearum stantes-orare, ut uidean-
tur ab hominibus: amen dico uobis, receperunt mercedem
suam. ⁶ Tu autem cum orabis, intra in cubiculum tuum: et
clauso ostio tuo ora Patrem tuum in abscondito: et Pater
tuus qui uidet in abscondito reddet tibi. ⁷ Orantes autem
nolite multum loqui sicut ethnici: putant enim quia in multi-
loquio suo exaudiantur. ⁸ Nolite ergo adsimilari eis: scit
enim Pater uester quibus opus sit uobis ante quam petatis
eum. ⁹ Sic ergo uos orabitis: Pater noster qui es in caelis,
sanctificetur nomen tuum: ¹⁰ adueniat regnum tuum: fiat
uoluntas tua sicut in caelo et sn terra. ¹¹ Panem nostrum
supersubstantialem da nobis hodie: 1² et dimitte nobis
debita nostra, sicut et nos dimittimus debitoribus nostris:
¹³ et ne inducas nos in temtationem: sed libera nos a malo.

