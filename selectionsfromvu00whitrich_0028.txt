24 sELEorioNs FRoM ΤΗΕ VULGATE

PsAnmus LI. (L. ναῖς).

¹· Miserere mei Deus, secundum magnam misericordiam
tuam.
Et secundum multitudinem miserationum tuarum, dele
iniquitatem meam.
² Amplius laua me ab iniquitate mea: ,
et a peccato meo munda me.
³ Quoniam iniquitatem meam ego cognosco:
et peccatum meum ,contra me est semper.
4 Tibi soli peccaui,
et malum coram te feci:
ut iustificeris in sermonibus tuis,
et uincas cum iudicaris,
⁵ Ecce enim in iniquitatibus conceptus sum:
etin peccatis concepit me mater mea.
⁶ Ecce enim ueritatem dilexisti:
incerta, et occulta sapientiae tuae manifestasti mihi.
⁷ Asperges me hysopo, et mundabor:
lauabis me, et super niuem dealbabor.
⁸ Auditui meo dabis gaudium et laetitiam:
et exultabunt ossa humiliata.
⁹ Auerte faciem tuam a peccatis meis:
et omnes iniquitates meas dele.
²⁰ Cor mundum crea in me Deus:
et spiritum rectum innoua in uisceribus meis,
¹¹ Ne proicias me a facie tua:
et spiritum sanctum tuum ne auferas a me.
. ¹2 Redde mihi laetitiam salutaris tui:
et spiritu principali confirma me.
¹³ Docebo iniquos uias tuas:
et impii ad te conuertentur.

